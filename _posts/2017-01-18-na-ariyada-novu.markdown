---

layout: post
title: "ನಾ ಅರಿಯದ ನೋವು"
date: 2017-01-18
author: Adarsha
categories: Poem
tags:	AcchaKannada Poem
cover:  "assets/na-ariyada-novu.png"

---

<p align= "center"> ಮರವೊಂದು ಬಳ್ಳಿಯಿಂದ ಬೇರಾಗಬಂದಾಗ<br>
ಬಳ್ಳಿಯು ದೂರ ಸರಿದು ಮತ್ತೆಲ್ಲೋ ನಿಲ್ಲಬೇಕಾಗ,<br>
ಮರದ ಮನದಲ್ಲಿ, ಬಳ್ಳಿಯ ಒಡಲಲ್ಲಿ ಮೂಡಿಬಂದದ್ದು ನಾ; ಅರಿಯದಂಥ ನೋವು!<br></p><!--more-->

<p align= "center">ಮರಿಯೊಂದು ಗೂಡನ್ನು ತೊರೆದು ಬರುವಾಗ<br>
ತಾಯಿಯು ಕಂಬನಿ ಸುರಿಸಿ ನೋಡುತಿರುವಾಗ<br>
ಮರಿಯ ಭಯದಲ್ಲಿ, ತಾಯಿಯ ಕರುಳಲ್ಲಿ ಬೆರೆತುಬಂದದ್ದು ನಾ; ಅರಿಯದಂಥ ನೋವು!<br></p>

<p align= "center">ಬೆಳೆದು ಬಂದ ಹಾದಿಯ ಜಾಡನ್ನು ತಾನೇ ಅಳಿಸಿ<br>
ಕಾಣದ ಹೊಸ ಹಾದಿಯ ಸೊಗಸನ್ನು ಅರಸಿ<br>
ನಡೆದಿದ್ದ ಹಾದಿಯ ನೆನಪಲ್ಲಿ, ಕಾಣದಂಥ ಹಾದಿಯ ಮೆರುಗಲ್ಲಿ; ಇರುವುದು ನಾ ಅರಿಯದಂಥ ನೋವು!<br><br></p>

<p align= "center">- ಆದರ್ಶ <p>

<p align= "center"> ಸ್ನೇಹಿತೆಯ ಮದುವೆಗೆಂದು ಹೋಗಿದ್ದಾಗ, ಅವಳು ತನ್ನ ತವರು ಮನೆಯಿಂದ ಗಂಡನ ಮನೆಗೆ ಹೋಗುವಾಗ ಬಂದ ಯೋಚನೆ!<br>
ನಾನು ಏನೇ ಮಾಡಿದ್ರೂ ಒಬ್ಬಳು ಹುಡುಗಿ ತನ್ನ ಮನೆ ಬಿಟ್ಟು ಇನ್ನೊಂದು ಮನೆಗೆ ಹೋಗುವಾಗ, ಆಕೆಗೆ ಆಗುವ ದುಃಖ ನನಗೆ ತಿಳಿಯುವುದಿಲ್ಲ ಅಂತ.<br> ಇದು ಆ ಘಳಿಗೆಯಲಿ ಬಂದ ಕವಿತೆ</p>
