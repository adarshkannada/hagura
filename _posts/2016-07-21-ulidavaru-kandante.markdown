---

layout: post
title:  "ಉಳಿದವರು ಕಂಡಂತೆ"
date:  2016-07-21
author: Deepak basrur
categories: Poem
tags:	Acchakannada Kannada kavana poem Ulidavaru Kandante Jeevana
cover: "assets/uk.jpg"

---

<p align="center">ಫಿಲ್ಮ್ ರಿಲೀಸ್ ಅಂತೆ..,ಥೀಯೇಟರ್ ಹೌಸ್ಫುಲ್ ಅಂತೆ..<br>
ಜನಾನೋ ಜನ ಅಂತೆ..,ಸಿಕ್ಕಾಪಟ್ಟೆ ಕಲೆಕ್ಷನ್ ಅಂತೆ..<br>
ಓಡ್ತಂತೆ ಓಡ್ತಂತೆ ಓಡ್ತಂತೆ…<br>
ಪಾಪ ಪ್ರೊಡ್ಯುಸರ್ ಸಾಲ ತೀರ್ಸೊಕೆ ಆಗದೆ ಓಡೋದ್ನಂತೆ….<br>
ನಂಗೊತ್ತಿಲ್ಲಪ್ಪ.. ಎಲ್ಲಾ ಉಳಿದವರು ಕಂಡಂತೆ….<br><br></p><!--more-->

<p align="center">ಮನೆ ಆಚೆ ಕಟ್ಟಾಕಿದ್ದ ನಾಯಿ ಬೊಗಳುತ್ತ ಇತ್ತಂತೆ..<br>
ಅವನು ಆಚೆ ಬಂದ್ನಂತೆ..ತಿನ್ನೋಕೆನೋ ಹಾಕಿದ್ನಂತೆ..<br>
ನಾಯಿ ಸುಮ್ಮನಾಯ್ತಂತೆ.. ಮನೆ ಒಳಗೆ ಹೋಗ್ತಾನಂತೆ..<br>
ಹೆಂಡತಿ ಯಾವ್ದೋ ವಿಷಯಕ್ಕೆ ಕೂಗಡ್ತಾ ಇದ್ಳಂತೆ..<br>
ಮತ್ತೆ ಅವನು ಆಚೆ ಬಂದು ನಾಯಿಗೆ ಎರಡು ಬಿಟ್ನಂತೆ..<br>
ನಾಯಿ ಹೆಂಡತಿಗಿಂತ ಜೋರಾಗಿ ಕೂಗೋಕೆ ಶುರು ಮಾಡ್ತಂತೆ..<br>
ಈಗ ಒಳಗೆ ಬಂದು ತಣ್ಣಗೆ ಪೇಪರ್ ಓದ್ಕೊಂಡು ಕೂತುಕೊಂಡನಂತೆ…<br>
ಏ.. ನಂಗೊತ್ತಿಲ್ಲಪ್ಪ.. ಎಲ್ಲಾ ಉಳಿದವರು ಕಂಡಂತೆ….<br><br></p>

<p align="center">ಒಬ್ಬರನ್ನ ಒಬ್ಬರು ನೋಡಿದ್ರಂತೆ..ನಕ್ಕಿದ್ರಂತೆ..<br>
ಪ್ರೀತಿ ಶುರು ಆಯ್ತಂತೆ..<br>
ಪಾರ್ಕ್ ಅಂತೆ, ಸಿನಿಮಾ ಅಂತೆ, ಹೋಟೆಲ್ ಅಂತೆ..<br>
ಕೈ ಕೈ ಹಿಡ್ಕೊಂಡ್ ತಿರುಗಾಡಿದ್ದೋ ತಿರುಗಾಡಿದ್ದಂತೆ..<br>
ಒಬ್ಬರನ್ನ ಒಬ್ಬರು ಬಿಟ್ಟು ಇರೋಕೆ ಆಗ್ತ ಇರಲಿಲ್ವಂತೆ..<br>
ಸದ್ಯಕ್ಕೆ ಇಬ್ಬರಿಗೂ ಮದುವೆ ಅಂತೆ..<br>
ಅವಳದ್ದು ಸೆಪ್ಟೆಂಬರ್ ನಾಲ್ಕಕ್ಕಂತೆ,ಇವನದ್ದು ಅಕ್ಟೋಬರ್ ಎರಡಕ್ಕಂತೆ..<br>
ನಂಗೊತ್ತಿಲ್ಲಪ್ಪ.. ಎಲ್ಲಾ ಉಳಿದವರು ಕಂಡಂತೆ….<br><br></p>

<p align="center">ಆ ಮುದುಕ ಹಲ್ಲು ನೋವು ಅಂತ ಕೂಗಿದ್ನಂತೆ..<br>
ಯಾವದೋ ಹೀರೋಯಿನ್ ಆಕಾಶದಿಂದ ಉದುರಿ ಬಿದ್ಳಂತೆ..<br>
ನಿಮ್ಮ ಪೇಸ್ಟಿನಲ್ಲಿ ಉಪ್ಪುಇದೆಯಾ ? ಕೇಳಿದಳಂತೆ..ಇವನು ಇಲ್ಲ ಅಂದನಂತೆ..<br>
ನಿಮ್ಮ ಪೇಸ್ಟಿನಲ್ಲಿ ನಿಂಬೆ ಇದೆಯಾ ? ಕೇಳಿದಳಂತೆ..ಇವನು ಇಲ್ಲ ಅಂದನಂತೆ..<br>
ಅವಳಿಗೂ ಸಿಟ್ಟತ್ತೋಗಿ ನಿಮ್ ಮನೆಯಲ್ಲಿ ಕೊನೆ ಪಕ್ಷ ಪೇಸ್ಟ್ಆದ್ರು ಇದೆಯಾ ಕೇಳಿದಳಂತೆ<br>
ಹಲ್ಲೆ ಇಲ್ಲ, ಪೇಸ್ಟ್ ತಗೊಂಡ್ ಏನ್ಮಾಡ್ಲಿ ಅಂದನಂತೆ,<br>
ಹಲ್ಲು ಸೆಟ್ಟು ತೆಗೆದು ಅವಳ ಕೈಗೆ ಕೊಟ್ನಂತೆ….<br>
ನಂಗೊತ್ತಿಲ್ಲಪ್ಪ.. ಎಲ್ಲಾ ಉಳಿದವರು ಕಂಡಂತೆ..<br></p>

<p align="center">– ದೀಪಕ್ ಬಸ್ರೂರು</p>
